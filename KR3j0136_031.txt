# -*- mode: mandoku-view; -*-
#+TITLE: 隱居通議
#+DATE: 2015-08-24 23:24:38.808807
#+PROPERTY: ID KR3j0136
#+PROPERTY: BASEEDITION WYG    
#+PROPERTY: JUAN 卷三十一
<pb:KR3j0136_WYG_031-1a>¶
欽定四庫全書¶
　隱居通議卷三十一¶
　　　　　　　　　　　　　元　劉壎　撰¶
　雜録¶
　　折獄龜鑑¶
髙宗紹興三年降詔恤刑戒飭中外俾務哀矜時有承¶
直郎鄭克明為湖南提刑司榦官因閱和凝疑獄集嘉¶
其用心乃分類其事自釋寃辨誣至嚴明矜謹凡十二¶
<pb:KR3j0136_WYG_031-1b>¶
門易舊名曰折獄龜鑑所載皆古事亦多有不切可刪¶
者然有數事增人智識爰摘録之¶
釋寃門載唐李勉鎮鳯翔有耕人得馬蹄金一甕送縣¶
為令者慮公藏守不謹收置私室翼日開視皆土塊耳¶
令以狀聞府遣掾按之不能自明誣服換金初云藏之¶
糞壤被人竊去後云投之水中失其所在雖未窮易用¶
之所而皆以為換金無疑時袁滋在幕府獨疑其枉勉¶
乃移獄付滋鞠之滋閲甕間得二百五十餘塊詰其初¶
<pb:KR3j0136_WYG_031-2a>¶
獲者則二人以巨竹舁至縣滋乃于市肆借金依塊形¶
狀鎔寫校量始稱其半已及三百斤盡計大數非二人¶
以竹擔可舉乃知在路之時金已化土矣令乃獲雪(出/康)¶
(駢劇/談録)¶
辨誣門載唐李靖為岐州刺史有希㫖告靖謀反者髙¶
祖命一御史往按之且曰李靖反狀實便可處分御史¶
知其誣罔請與告事者偕行行數驛御史佯失告狀驚¶
懼異常鞭撻行典乃祈告事者曰李靖反狀分明親奉¶
<pb:KR3j0136_WYG_031-2b>¶
聖㫖今失告狀罪在我矣幸救其命告事者乃别疏告¶
狀與之御史騐其狀與元狀不同即日還京以聞告事¶
者伏誅¶
又載李徳裕鎮浙西有甘露寺主僧訴交割常住物數¶
内被前知事僧沒金若干两引前數輩為證遞相交付¶
文籍在焉鞠其僧已服盜取之罪未窮破用之所徳裕¶
疑其非實僧乃訢寃曰本寺積年止有文書陞載分兩¶
交承其實無金衆人以某孤立不狎流俗欲乘此擠之¶
<pb:KR3j0136_WYG_031-3a>¶
徳裕惻然曰此不難知也乃以兠子數乘命干連僧人¶
入對悉坐之兠于中門皆向壁毋得相見各與黄泥令¶
模作前後交付下次金形狀以憑證據而形狀皆不同¶
乃劾其誣一一服罪¶
議罪門載漢景帝時廷尉上囚有防年繼母陳殺防年¶
父防年因殺陳依律殺母以大逆論帝疑之武帝時為¶
太子在帝側遂問之對曰繼母如母明不及母緣父之¶
故得比于母今繼母無狀手殺其父則下手之日母恩¶
<pb:KR3j0136_WYG_031-3b>¶
已絶宜與殺人同不當以大逆論¶
又載漢宣帝時燕代間有三男子共娶一女而生一子¶
及將分離爭子興訟丞相黄霸斷之曰此非人類當以¶
禽獸處之遂戮三男以子還母¶
又載元帝時王尊守槐里令兼行美陽令事美陽婦人¶
告其假子不孝曰兒嘗以我為妻妬笞我尊遣吏收捕¶
騐問辭服尊曰律無妻母之法聖人所不忍書此經所¶
謂造獄者也(顔師古説歐陽尚書有造獄/事謂非常刑各造殺戮之法)尊于是出坐¶
<pb:KR3j0136_WYG_031-4a>¶
廷上取不孝子挂磔著木使騎吏五人張弓射殺之¶
又唐徐有功為司刑丞時有韓純孝者受徐敬業偽官¶
前已物故推事使顧仲琰奏稱家口合緣坐詔依㫁籍¶
沒有功議曰律謀反者斬身亡即無斬法若情狀難捨¶
或敇遣戮屍餘非此塗理絶言象緣坐元因處斬無斬¶
豈合相縁既所縁之人亡則所因之罪減减止徒坐頻¶
㑹赦恩今日即㫁沒官未知據何條例詔依有功議㫁¶
放由是免籍沒者數百家¶
<pb:KR3j0136_WYG_031-4b>¶
又杜鎬侍郎兄仕江南為法官嘗有子毁父畫像訟未¶
能决鎬尚㓜輙曰僧道毁天尊佛像可以比也兄甚竒¶
之¶
又邢州有盜殺一家其夫婦即時死有一子明日乃死¶
州司以其家財產依户口絶法給出嫁親女刑曹駁曰¶
父母死時其子尚在即財産乃子物所謂出嫁親女乃¶
係出嫁姊妹不合有分¶
懲惡門載孫沔知杭州有丐者左臂無一手右臂惟兩¶
<pb:KR3j0136_WYG_031-5a>¶
指盜細民鑊相競至庭丐者舉臂泣曰細民誣我我無¶
手人豈能盜鑊沔即然之叱細民出撫勞丐者因予以¶
鑊始弗敢受再三安慰丐者不悟也以指撮鑊徐以臂¶
舉戴於首而去沔追還斷其指令於市¶
摘姦門後魏李崇為揚州刺史部民茍泰有子三嵗失¶
之後見在郭奉伯家各稱己子並有鄰證官不能决崇¶
乃令二父與兒各别禁數日忽遣吏謂曰兒已暴死可¶
出舉哀泰聞之悲泣不自勝奉伯嗟嘆而已殊無痛意¶
<pb:KR3j0136_WYG_031-5b>¶
遂以兒還泰¶
鉤慝門唐張允濟初仕隋為武陽令鄰邑有民以牸牛¶
依妻家數年孳生十餘犢及將異居妻家不與本縣不¶
能决乃詣武陽訴之允濟曰爾自有令長何至此也民¶
垂泣言所以然允濟遂令左右縛牛主蒙其首詣妻家¶
村中云捕盜牛者盡召集村中牛質所從來妻家遽指¶
所訊云此是女壻家牛不知來處允濟發蒙曰此是女¶
壻可以牛歸之妻家驚服¶
<pb:KR3j0136_WYG_031-6a>¶
又一事相類者王恭戍邊留牸牛六頭於舅李璡家養¶
五年産犢三十頭恭還索牛舅曰牸牛二頭已死當還¶
四頭老牸餘非汝牛所生恭訴于縣縣令裴子雲以恭¶
付獄追盜牛賊李璡璡皇怖而至子雲叱責曰賊引汝¶
同盜牛三十頭藏汝莊内璡不伏喚賊對辭乃以布衫¶
蒙頭立南墻下璡急吐欵云三十頭牛是外甥牸牛所¶
生非盜得也子雲令除恭頭布衫璡驚曰此是外甥子¶
雲曰是即還牛更欲何語璡黙然復謂璡曰五年養牛¶
<pb:KR3j0136_WYG_031-6b>¶
辛苦特與五頭餘並還恭聞者歎服¶
又唐江隂令趙和咸通初以折獄著聲淮隂有二農夫¶
比莊通家東隣嘗以莊契質于西鄰後當收贖先入八¶
百千自恃宻熟不取文證再齎餘鏹至西鄰遂不認東¶
鄰訴于縣于州皆不得直遂越界訴于江隂和曰縣政¶
甚卑何以奉雪東鄰泣曰至此不得理則無處伸訴矣¶
問汝果不妄否曰焉敢誣乃召捕賊人齎牒淮隂云有¶
刼江賊按鞫已具其同惡在某處姓名狀貎悉以西鄰¶
<pb:KR3j0136_WYG_031-7a>¶
指之請梏付差去人西鄰自恃無迹不懼也至則械于¶
庭和厲聲詰之囚泣訴其枉和曰事蹟甚明尚敢抵諱¶
所刼之物藏汝莊中皆可推騐汝具籍貲産以辨之囚¶
不虞東鄰之越訴也乃具折穀若干莊客某人者紬絹¶
若干家機所出者錢若干東鄰贖契者和復審問乃謂¶
曰汝固非刼江賊然何得隱諱東鄰贖契錢八百千遂¶
引其人對証乃慙服梏回本縣牒請檢付契書復置之¶
於法¶
<pb:KR3j0136_WYG_031-7b>¶
又章舉為句章令有妻殺夫放火焚舍稱火燒夫死夫¶
家訴官妻不服舉乃取猪二口一殺之一活之而積薪¶
焚之活者口中有灰殺者口中無灰因騐屍口果無灰¶
乃服罪¶
又南方有偽裝毆傷痕者以櫸栁涂膚則赤如毆水洗¶
不脱然識者亦能辨之葢真毆傷者血聚則硬偽者則¶
否¶
又侯臨為東陽令時他邑有民因分財産寄物婣家遂¶
<pb:KR3j0136_WYG_031-8a>¶
被諱匿屢訴弗得直聞臨治聲越境求伸臨曰吾與汝¶
異封法難以治止令具物之名件而去後半年縣獲强¶
盜因縱令妄亂供通有贓寄某家移文捕至下獄引問¶
其人泣訢盜所供金帛皆親黨所寄者臨即追元告民¶
識認盡以還之人服其神¶
　　夾漈通志¶
余自少聞閩中有大書一部名曰通志知其為名儒鄭¶
先生所著也先生諱樵字漁仲興化人自號夾漈予思¶
<pb:KR3j0136_WYG_031-8b>¶
見其書而無繇近大徳嵗間東宫有令下福州刋通志¶
于是益思見終無繇也游宦劍津始獲見通志二十略¶
乃興化舊刋本近三十册或曰此通志之節略者爾或¶
曰此説非也通志凡二百卷為全書而二十略者特傳¶
志中之一所謂略者非節略之謂夾漈序曰總天下之¶
大學術而條其綱目名之曰略凡二十略百代之憲章¶
學者之能事盡於此矣由是而推則二十畧自二十略¶
通志全書自全書而略在全之内也今福州所刋通志¶
<pb:KR3j0136_WYG_031-9a>¶
凡萬㡬十板裝背成凡百十册視興化之三十册則福¶
為全志明矣大抵通志之作乃鄭先生欲破班固㫁代¶
為史之非而律以司馬遷通歴代為始之法故趙必曅¶
之䟦直指為全史而不以為類書其説謂通志以紀傳¶
表志為例大意法司馬子長史記以全書名志故以畧¶
名天官等書又曰莆陽刻本二十畧然全史未之見則¶
志自志畧自畧也予今僅見二十畧而其全志未睹未¶
敢輕于論議謹按二十略之次序曰生民之本在姓氏¶
<pb:KR3j0136_WYG_031-9b>¶
故作氏族略書契之本見於文字故作六書略明七音¶
之本達六合之情使裔夷之俘皆知禮義故作七音畧¶
天文在於圖象有義無象莫能知天故作天文略地理¶
之家在封圻封圻之要在山川今凖禹貢之書而理川¶
原本開元十道圖以續今古故作地理畧梁汴者四朝¶
舊都足為痛定之戒南陽者中原新宅宜為無疆之基¶
故作都邑畧諡法一家國之大典今所纂削去引辭而¶
除其曲説故作諡法畧祭器者古人飲食之器今之祭¶
<pb:KR3j0136_WYG_031-10a>¶
器出于禮圖徒務説義不思適用故作器服略樂以詩¶
為本詩以聲為用齊魯韓毛四家博士各以義言詩遂¶
使笙歌之道日微故作樂畧學術茍且由源流之不分書¶
籍散亡由編次之無紀故作藝文略册府之藏不患無¶
書校讐之司未聞其法故作校讐略圖成經書成緯古¶
者左圖右書不可偏廢即圖以求者易即書而求者難¶
故作圖譜畧𣢾識者古人之靣貌金石之功寒暑不變¶
今蓺文有志而金石無紀故作金石畧洪範五行傳者¶
<pb:KR3j0136_WYG_031-10b>¶
巫瞽之學也天地之間災祥萬種人間禍福㝠不可知¶
若之何一蟲之妖一物之戾皆繩之以五行臣故削去¶
而作災祥略五方之名本殊萬物之形不一通鳥獸之¶
情狀察草木之精神故作昆蟲草木畧凡十五略出臣¶
胸臆不渉漢唐諸儒議論禮略序五禮職官略秩百官¶
選舉畧言掄才之方刑法畧言用刑之術食貨略言財¶
貨之源流凡兹五畧雖本前人之典亦非諸史之文也¶
先生自序二十略之大㫖如此其編摩之勤意度之新¶
<pb:KR3j0136_WYG_031-11a>¶
誠為苦心千載獨歩然披覧究竟似亦止是類書故庸¶
齋之序以為博不如約特其該洽精審則勝於通典事¶
文類聚翰苑新書之類至於通志全書世以為史尚未¶
及見又不知先生所以用意者何如也姑俟續考○巻¶
末有古壽吕君政䟦云二十畧乃通志内之一書也其¶
説益明先生少不事科舉惟務著書三舉孝廉兩舉遺¶
逸俱辭後以經筵列薦特召賜對稱㫖命以官主管禮¶
兵部架閣文字乞還山詔給筆札修史及繕寫成書二¶
<pb:KR3j0136_WYG_031-11b>¶
百卷造朝除樞宻院編修官兼檢詳諸房文字又命繳¶
進通志通畧未及上而卒有子翁歸纔八嵗家藏遺稿¶
多散逸云¶
　　元貞陳言¶
元貞新政有北士呉助教陳定本十六策其言雖若泛¶
濫至其條例時弊處沈著痛快今摘其要以示後¶
今天下以為亂邪而海宇清寧重譯來貢災沴不作年¶
穀頗登未見其亂之迹也以為治邪而官吏姦貪盜賊¶
<pb:KR3j0136_WYG_031-12a>¶
竊發士鮮知恥民不聊生號令朝出而夕更簿書斗量¶
而車載庠序不立人材無自出之由律令不修官府無¶
常守之法舍真儒用苛吏棄大本而求小功空中國事¶
外夷取虚名而獲實禍漢以火唐以土此德運之重事¶
先儒有相生相勝之評殷尚質周尚文此因革之大綱¶
今代無所損所益之機學校科舉常平義倉平凖物貨¶
之法皆今之急務有益萬世而不為偽金偽銀妄醫謬¶
卜巫覡符水之流皆古之所禁不逺千里而必取金銀¶
<pb:KR3j0136_WYG_031-12b>¶
有入而無出不在乎鈔之舊新田疇少墾而多荒奚論¶
乎穀之貴賤布帛翔涌而號寒者滋甚米粟漸平而啼¶
饑者愈多邊鄙有數十萬之兵倉廩無五七年之積百¶
司多不才之俗吏諸衛半無用之冗兵服色混有扎撤¶
孫之權官爵濫有别里歌之選郡國苦達魯花赤不遷¶
之虐驛站患脱脱和孫細檢之煩海東進名鷹動有千¶
百騎之擾安南獻馴象嘗遺一萬里之憂鰥寡孤獨之¶
人饑凍不知其廣惠流連荒亡之輩醉酗不問其所由¶
<pb:KR3j0136_WYG_031-13a>¶
受一貫之錢者有刑撒花銀不在此例爭一壟之田者¶
必訟奪草地莫敢誰何草料有孛歌孫之偏枯頭匹¶
有不蘭奚之乾沒海運糧不能以無擾鹽料草未免乎¶
强科削民力置屯田利於此而害於彼改提刑為肅政¶
舊其弊而新其名秋官乏推讞之人吏部闕銓衡之法¶
散官降職事三等選曹守無謂之規覃恩増品級一階¶
有司敗垂成之典藍緑朱紫巧官有四時之遷省部院¶
臺善進有九階之轉驟用者號稱不次滿考者目為不¶
<pb:KR3j0136_WYG_031-13b>¶
通權門以之大開公道由是不立出納之吝一生二二¶
生三上下交征萬取千千取百公行賄賂守令無牛犢¶
之留私舉錢糧豪富有羊羔之息米至倉而官不為入¶
耆老辛苦於上都物輸公而價不為酬商旅稱寃于外¶
郡御史言官也經年未見言章翰林論思也終日未聞¶
論狀北門有編修修譔所修者未審何書東觀有秘監¶
監丞所監者未知何事太常乃禮樂之根本孰明五音¶
成均實教化之淵源誰通六藝星芒示異本除舊布新¶
<pb:KR3j0136_WYG_031-14a>¶
之事司天但務於禱祈日蝕為災葢扶陽抑隂之徴太¶
史惟陳其躔度河渠峻由地形不便都水失治水之宜¶
印版壞無方略可陳興文有喪文之罪曰清流曰雜職¶
朝儀混文武之班為大夫為將軍官階失左右之寄財¶
穀止有此數十倍入難應横支官吏既無定員千萬求¶
莫尋見闕豺狼當道倖門如䑕穴之多虎豹守關甲第¶
如蟻封之宻士生纔弱冠上事君而下臨民親死不奔¶
喪内成婚而外入仕上倍中中倍下田禄無公侯異等¶
<pb:KR3j0136_WYG_031-14b>¶
之頒窮則變變則通楮幣失母子相權之道江南苦茶¶
鹽之重税山西患穀粟之逺移逋縣未巳於追徴繇役¶
安在乎蠲免棄産抛家者比比如是質妻賣子者往往¶
皆然賜予弗加於賢能公私以之而匱乏笞杖無小大¶
之節徒流無逺近之分俸秩應添而不添冗員當減而¶
不減朝士無修己治人之學臺諌盡呈身識靣之徒目¶
刻薄為忠貞殆似指鹿而為馬用奸黠治郡縣何啻驅¶
狼而牧羊大臣持禄而不言小臣畏罪而不敢以朝三¶
<pb:KR3j0136_WYG_031-15a>¶
暮四之術愚醉生夢死之民方今之勢如是而已雖非¶
大亂亦未可謂之治矣○如上所陳多有警語特有時¶
而牽於對偶失之不切則其意惟在作文非言事之體¶
又且毛舉縷數如此是内而朝廷外而郡邑無一事無¶
弊無一處非病尚何足以為國乎此葢急於吐露而忘¶
其裁制也然其文意到處自是可采所謂定本十六策¶
其目曰修實德則天道定嚴宇廟則人事定重一統則¶
大業定開言路則聞見定近正人則心術定設大學則¶
<pb:KR3j0136_WYG_031-15b>¶
風俗定杜倖門則奔競定罷逺征則邊鄙定議律令為¶
政之本廣學校為教之本増從祀為道之本復襲封為¶
德之本興勸農為富之本汰監司為治之本褒隱士為¶
勸之本用賢才為化之本以上十六事文詞浩繁且有¶
重複迂緩處兹不盡録或云此人譔成此書不曽投獻¶
而歿其稿流傳果如是殆亦好名之士歟雖然猶勝於¶
喑喑黙黙與草木俱腐者也¶
　　前朝封爵¶
<pb:KR3j0136_WYG_031-16a>¶
宋時封爵有大國次國小國之殊其間亦有臣子所不¶
敢受封者謂如累朝潛藩曽經封册則俱在不封之例¶
偶見景定條法具載甚詳因録于此雖時異事殊亦可¶
見當日典故云¶
　　大國¶
趙(不/封)　晉(不/封)　秦　　齊　　魏　　韓(不/封)　燕¶
楚　　魯　　梁(不/封)　宋(不/封)　陳　　呉　　越¶
夏　　商　　周　　漢　　唐　　昇(不/封)　冀¶
<pb:KR3j0136_WYG_031-16b>¶
豫　　兗　　荆　　雍　　揚　　徐　　鎮¶
益　　鄧　　邠　　潭　　凉　　鄆　　蜀(不/封)¶
　太宗嘗封晉徽宗嘗封韓故不封餘皆此例若趙與¶
　宋則國名與姓故也¶
　　次國¶
衛　　鄭　　蔡　　曹(不/封)　許　　代　　瀛¶
慶　　岐　　隨　　密　　邢　　壽(不/封)　潞(不/封)¶
蘇　　定(不/封)　相　　廣　　延(不/封)　婺　　涇¶
<pb:KR3j0136_WYG_031-17a>¶
福　　宿　　華¶
　　小國¶
江　　滕　　向　　黄　　紀　　譙　　原¶
宏　　祁　　鄶　　取　　舒(不/封)　介　　道¶
酆　　蔣　　蕭　　郕　　譚　　霍　　萊¶
郇　　鄅　　鄔　　戴　　桐　　遂　　菅¶
管　　沈　　虞　　應　　息　　英(不/封)　任¶
崇　　榮　　扈　　濮　　巢　　觀(不/封)　安¶
<pb:KR3j0136_WYG_031-17b>¶
申　　虢　　邾　　杞　　賈　　鄫　　䢵¶
巴　　夷　　穀　　頓　　麋　　黎　　葛¶
蓼　　項　　眲　　䢴　　茅　　胙　　庸¶
臯　　滑(不/封)　鄀　　牟　　權　　甘　　祭¶
尹　　温　　毛　　樊　　成　　單　　劉¶
鞏　　邵　　邶　　酈　　宰　　鬲　　寗¶
杜　　呂　　𤾂　　留　　鄘　　鄠　　郿¶
焦　　宛　　鄼　　禳　　葉　　郢　　鄢¶
<pb:KR3j0136_WYG_031-18a>¶
緍　　勮　　費　　郚　　隴　　范　　程¶
鄱　　鄃　　潛　　浯　　遼　　嬴　　絳¶
汲　　梧　　軹　　營　　翕　　&KR0008;　　藺¶
易　　鄗　　洮　　澤　　昌　　翟　　陸¶
緇　　卞　　綸　　廬　　翼　　鄒　　房¶
□　　康(不/封)　沛　　褎　　彭　　竇　　鄂¶
鄴　　薊　　顙(不/封)　汧　　沔　　沂　　肅¶
岻　　郳　　鄯　　莘　　順　　渝　　郫¶
<pb:KR3j0136_WYG_031-18b>¶
蒲　　酅　　豐　　棣　　光　　儀　　懹¶
永　　盛　　濟　　信　　羲　　寧　　襄(不/封)¶
均　　睦　　丹　　思　　簡　　忻　　韶¶
嘉(不/封)　端(不/封)　循　　恭(不/封)　愿　　雅　　通¶
䖍　　資　　昭　　欽　　珍　　溆　　集¶
和　　衡　　會　　撫　　岳　　袁　　桂¶
蘄　　灃　　&KR0008;　　洋　　建(不/封)　鄜　　瓊¶
茂　　衢　　澶　　徳　　吉　　景　　郴¶
<pb:KR3j0136_WYG_031-19a>¶
博　　貿　　惠　　潤　　莒　　郯　　䕫¶
芮　　薛　　鄖　　鄣　　羅　　郜¶
　　節鎮¶
北海(青/)　髙宻(密/)　濟南(洛/南)　魯郡(襲/慶)　彭城(徐/)¶
濟隂(興/仁)　東平(東/平)　襄陽(襄/陽)　南陽(鄧/)　漢東(隨/)¶
安康(金/)　房陵(房/)　滎陽　　靈河(滑/)　汝南(蔡/)¶
淮寧(淮/寕)　汝隂(順/昌)　澶淵(開/徳)　景城(滄/)　信都(冀/)¶
常山(真/定)　鄴郡(相/)　博陵(中/山)　河東(河/中)　陜郡(陜/)¶
<pb:KR3j0136_WYG_031-19b>¶
馮翊(同/)　華隂(華/)　華原(燿/)　新平(邠/)　洛郊(鄜/)¶
扶風(鳯/翔)　天水(秦/)　安定(涇/)　臨汝(汝/)　太原(太/原)¶
上黨(隆/徳)　平陽(平/陽)　新秦(麟/)　廣陵(揚/)　譙郡(亳/)¶
符離(宿/)　廬江廬　餘杭(臨/安)　㑹稽(紹/興)　呉郡(平/江)¶
丹陽(鎮/江)　呉興(安/吉)　東陽(婺/)　奉化(慶/元)　建康(建/康)¶
宣城(寜/國)　豫章(隆/興)　南康(贑/)　長沙(潭/)　江陵(江/陵)¶
江夏(鄂/)　安陸(徳/安)　蜀郡(成/都)　梓潼(潼/州)　雲安(䕫/)¶
黔中(紹/慶)　益川(利/)　洋川(洋/)　建安(建/寕)　清源(泉/)¶
<pb:KR3j0136_WYG_031-20a>¶
南海(廣/)　始安(静/江)　寧(容/)　　漢中(興/元)　閬中(閬/)¶
永寧(邕/)　武當(灼/)　河澗(瀛/)　同安(安/慶)　武陵(常/徳)¶
弋陽(光/)　新定(嚴/)　潯陽(江/)　巴陵(岳/)　唐安(崇/慶)¶
瀘川(江/安)　安(隆/慶)　　髙安(肇/慶)　融水(融/)　龍水(宜/)¶
南平(重/慶)　犍為(嘉/定)¶
　　前朝科詔¶
唐設諸科取人而進士科獨貴當時見之賛詠有曰利¶
市襴衫抛白苧風流名字冩紅箋又曰揚州十里小紅¶
<pb:KR3j0136_WYG_031-20b>¶
樓盡捲上珠簾一半又曰莫羞脱落殘牙齒曽喫紅綾¶
餅餤來皆所以侈其榮也宋沿唐制亦貴進士科然唐¶
猶兼采時望不專詞章宋則糊名考校一决于文字而¶
已故議者有一畨科第諸色人皆備之説雖則云然要¶
之實出于公其得之者葢天與之而人亦貴之也獨有¶
不可曉者如唐之李衛公卓為一代才相㑹昌之政焜¶
燿史牒袁州讀書遺蹟至今猶存而乃見遺於科目如¶
宋之李旴江該博偉碩范文正公至以師禮待之如程¶
<pb:KR3j0136_WYG_031-21a>¶
伊川道徳學術百世宗師如近世余樵隱才兼文武一¶
代逸材乃衛公輩人俱不中第若以文論則尹少稷陸¶
放翁劉後村皆學富文工豈不足以綴末科而咸被黜¶
落至煩特㫖賜第進列清華甚可笑也考之唐制不見¶
有科詔之類宋至南渡後三載一策士大槩以子午卯¶
酉年鄉貢士以辰戌丑未年試禮部奏名進士而寅申¶
己亥年則修明禋或舉郊祀其試鄉貢舊無定日故奔¶
競者或有一人而試數郡紹興中懲其弊令諸郡同以¶
<pb:KR3j0136_WYG_031-21b>¶
八月十五日引試當是年則二月一日頒詔㫖示以取¶
士之意而戒飭之凡遇此嵗通謂之詔嵗自徳祐丙子¶
正月行都失守是年科廢逮今踰三紀矣往時故跡銷¶
磨澌滅後生小子無復能之前輩凋零鮮有能道者朅¶
來劍津有儒家子賈似之出示咸淳登科記一册黄絹¶
碧標題曰咸淳七年同年小録首載科詔覽之淒然葢¶
不見此久矣因録以示來者而并述大略如此¶
咸淳六年二月一日詔書¶
<pb:KR3j0136_WYG_031-22a>¶
勅門下朕聞為國之道得士則重隆周以鄉里舉盛漢¶
以州郡薦莫不由此其選唐衆科之目進士為尤貴本¶
朝因之斯道寖昌名臣輩出葢其效可覩矣朕自踐祚¶
嘉與海内俊茂臻於斯路永為天地之間惟理最大先¶
皇帝實表章之以幸斯文濟濟多士文王以寧信乎其¶
以寧也前年羣試禮部深詔執事務索諸理以觀其學¶
庶㡬成風以章先帝詒謀之仁思昔仁祖嘗下詔書以¶
古道飭天下士天下士皆自濯摩亦翕然丕變一歸於¶
<pb:KR3j0136_WYG_031-22b>¶
正若時得人號稱最盛至元祐而裕於所用汔至隆平¶
今天下方聞之士素所藴抱有志當世而弗壹新美之¶
真材何由見朕今有詔令中外各舉進士勿以具文應¶
諸路轉運使者其為朕精擇有司越庶伯君子尚既乃¶
心以考其藝淵原正大之學忠實剴切之言朕所欲聞¶
也追琢其章金玉其相凡爾選造其為時奮興式丕化¶
于人文稱朕意焉故兹詔示想宜知悉¶
咸淳七年省試戒飭考試官御札¶
<pb:KR3j0136_WYG_031-23a>¶
我朝取士之途惟進士一科得賓興遺意事莫重焉出¶
為世用者臺萊杞李之材相望也近年士風盛而古意¶
衰習競浮華辭昧體要真材不足以勝謏聞雷同反得¶
以敝帚倖出朕甚非之嘗於秋賦澂其原且令覆引汰¶
其謬能者伸矣比復豫戒春闈以論䇿定去取經賦定¶
髙下此則蘇軾所謂以文章言論策為有用意也兹簡¶
儒彦參典文衡其既乃心其詳乃視毋苟且毋偏執所¶
置先後惟其當不必以不自己出為嫌為國得人益綿¶
<pb:KR3j0136_WYG_031-23b>¶
豐芑之澤則予一人以懌¶
　　付方逢辰以下¶
咸淳七年正月二十五日鎖院¶
敇差¶
　知貢舉¶
　　中奉大夫權尚書吏部侍郎兼侍讀嚴陵方逢辰¶
　　　君錫¶
　　朝散郎權尚書禮部侍郎兼權中書舎人兼侍讀¶
<pb:KR3j0136_WYG_031-24a>¶
　　　東嘉陳宜中與權¶
　同知貢舉¶
　　朝㪚大夫起居郎兼權兵部侍郎括蒼陳存體仁¶
　　朝散大夫起居舎人兼權直學士院兼國子司業¶
　　　兼侍講古涪文及翁時學¶
　監試¶
　　朝散郎殿中侍御史南豐曽淵子廣微¶
　　參詳官一十二員㸃檢試巻官三十員主管牒試¶
<pb:KR3j0136_WYG_031-24b>¶
　　避親官一員監大門官一員監中門官一員中諸¶
　　司官二員封彌官六員謄録官三員對讀官二十¶
　　四員巡鋪官八員彈壓受卷官一員總轄諸司官¶
　　一員同主管官一員外諸司官一員各有銜位不¶
　　盡録是年省元吉州劉夢薦¶
貢院排塲日分¶
二月初一日初二日初三日引試大學諸州軍正解免¶
　　解詩賦論策三塲¶
<pb:KR3j0136_WYG_031-25a>¶
二月初六日初七日初八日引試大學諸州軍正解免¶
　　解經義論策三塲¶
二月十二日十三日十四日引試博學宏詞三塲并宗¶
　　子取應二塲¶
二月十四日十五日引試大學公試經義詩賦論策二¶
　　塲¶
二月十五日十六日十七日引試武學公試七書義論¶
　　策三塲¶
<pb:KR3j0136_WYG_031-25b>¶
二月十八日引試三學泛免一塲¶
二月十九日引試京學頻申一塲¶
二月二十日引試京學零分一塲¶
别院試¶
敇差¶
　監試官¶
　　朝散郎監察御史古括張志立澤民癸丑姚榜¶
　主文官¶
<pb:KR3j0136_WYG_031-26a>¶
　　朝奉郎新除將作監兼崇政殿説書長沙丁應奎¶
　　　圭叟癸丑姚榜¶
　　承議郎守秘書丞兼權度支郎官兼莊文府教授¶
　　　三山許自資道丙辰文榜¶
　　考試官二員㸃檢試巻官七員監門官共二員封¶
　　　彌謄録對讀巡鋪等官共八員今不盡録¶
别院排塲日分¶
二月初一日初二日初三日引試避親并諸路漕舉監¶
<pb:KR3j0136_WYG_031-26b>¶
　　　舉進士詩賦論策三塲(初四日初/五日歇)¶
二月初六日初七日初八日經義論策三塲¶
二月初九日初十日十一日十二日引試大學避(闕/)¶
　　　　　　賦論策二塲¶
同日引試武舉内地平等正請正免人七書義兵機第¶
　　二塲又引試大醫局習醫生局生三塲又引試兩¶
　　淮正請正免武舉并絶倫人及安東州江陵府進¶
　　士七書義兵機策二塲¶
<pb:KR3j0136_WYG_031-27a>¶
二月十二日引試宗學公試經賦論策二塲¶
四川類省試¶
　舉送¶
　　大中大夫權兵部尚書四川安撫制置使兼總領¶
　　　四川財賦軍馬錢糧專一報發御前軍馬文字¶
　　　兼提領措置屯田兼䕫州路計度轉運使兼本¶
　　　路勸農使兼知重慶軍府事兼管内勸農使南¶
　　　部縣開國子食邑五百户賜紫金魚袋閬中朱¶
<pb:KR3j0136_WYG_031-27b>¶
　　　&KR1124;孫千載甲辰留榜¶
　監試官¶
　　朝議大夫直寳章閣潼川府路提㸃刑獄公事兼¶
　　　本路勸農提舉河渠公事提舉弓手寨兵兼本¶
　　　路轉運判官四川制置使司(闕/)¶
　　　　　　鄧益季謙乙未呉榜¶
　　主文考試㸃檢監門封彌謄録對讀等官皆不録¶
　　以上皆省試事¶
<pb:KR3j0136_WYG_031-28a>¶
咸淳七年五月四日御試集英殿¶
敇差¶
　詳定官¶
　　中順大夫試尚書吏部侍郎兼權吏部尚書兼給¶
　　　事中兼侍讀章鑑¶
　　朝散大夫權尚書工部侍郎兼中書舎人兼直學¶
　　　士院兼祭酒侍讀盧鉞¶
　　奉議郎守右正言兼侍講陳伯大¶
<pb:KR3j0136_WYG_031-28b>¶
　編排官¶
　　朝議大夫新除大府少卿鄧益¶
　　朝請郎尚書吏部員外郎右司陳緯¶
　　初考覆考㸃檢對讀封彌巡鋪等官共二十六員¶
　　　皆不録¶
御試策題¶
　問厥初顥穹實生兆民孰總其羣乃作之君孰牖其¶
　迷乃作之師君治之師教之禮樂刑政之所繇生與¶
<pb:KR3j0136_WYG_031-29a>¶
　其天下國家者壹是以元元為命脉凡議論所講明¶
　政事所設施罔非為邦本計夷考載籍率與天並言¶
　之明威視聽皆自我民其不可輕者固如此歟三聖¶
　傳心之要不越執中數語斯葢萬世君師之大綱領¶
　究其指歸則曰非后何戴非衆罔守然則一中妙用¶
　固所以為維持固結之道歟道之出有原道之傳有¶
　統前聖後聖同一揆歟我國家誕受天命以奄有九¶
　有列聖代光紹明大寶人斯無疆我先帝迪畏天顯¶
<pb:KR3j0136_WYG_031-29b>¶
　懐保小民四十一年躋敬履仁用能延洪基緒式克¶
　至于今日葢其精神心術之妙融會于六經之奥要¶
　語一書口傳面命其示軌範者在是朕祗遹猷訓行¶
　其所知召故老求賢才以尚賢也然召未能至求未¶
　盡獲何以致信順之助訓守牧戒貪殘以布治也然¶
　訓未必孚戒未必革何以新治象之觀求牧與芻當¶
　謹也既不用婣戚毎選用賢良宜有厚生之政而未¶
　見田里之無愁歎竭澤而漁弗忍也既力郤貢舉且¶
<pb:KR3j0136_WYG_031-30a>¶
　禁獻羨餘宜有益下之説而尚聞郡邑之有征斂義¶
　廩之發恃以賑饑而侵牟或不免田租之蠲本以寛¶
　賦而苛取或如故至若豁諸州之積負損版曹之故¶
　額俾紓急絶之擾深寓省憂之實而民未有惬志勢¶
　若中隔澤不下流歴思之汔不得其説意奉憲者導¶
　之未明歟豈吏罕廉平則治道衰歟將治生乎積非¶
　可速成歟抑習錮於玩未易遽革歟朕寅念先帝詒¶
　謀常恐羞之重為之惕然也子大夫博古通今夙抱¶
<pb:KR3j0136_WYG_031-30b>¶
　經濟之藴其據經以對毋有所隱朕將親覽焉¶
　　此題視草學士不知為誰氣卑文弱黯無晶光甚¶
　　非王言之體也當是時襄圍正急事所宜問孰大¶
　　於此恬不之及乃枚舉六七事之泛常者謬矣¶
　　以上皆殿試事¶
咸淳七年同年小録¶
五月二十一日¶
　皇帝御集英殿唱名賜進士張鎮孫以下及第出身¶
<pb:KR3j0136_WYG_031-31a>¶
　　　同出身五百二人當日赴¶
　期集所¶
六月一日准¶
敕依格賜進士期集錢及小録錢一科計一千七百貫¶
　　文十八界¶
六月初五日¶
　朝謝¶
六月十七日謁謝¶
<pb:KR3j0136_WYG_031-31b>¶
　先聖¶
　先師¶
七月初十日賜聞喜同日降賜御詩于禮部¶
七月十八日拜黄甲同日叙同年于禮部貢院¶
七月(闕/)　日准¶
敇依格賜進士期集錢及小録錢第二次第三次共三¶
　　千四百貫文十八界立題名碑于禮部貢院¶
　期集所職事官¶
<pb:KR3j0136_WYG_031-32a>¶
　　糾彈　箋表　主管題明小録　掌儀　掌計¶
　　典客　掌酒果　掌膳　掌器　司門　(諸職並/於五百)¶
　　(名内/選差)¶
　謁殿職事¶
　　初獻張鎮孫　亞獻杜文甫　終獻陳鉞¶
　　糾彈　掌儀　贊禮　讀祝　奉幣　酌酒¶
　　詔禮　分獻　直罇　直盥洗　舉鼎　直爵¶
　　(諸職依/上選)¶
<pb:KR3j0136_WYG_031-32b>¶
第一甲¶
　　共十七人不能備載姑録三魁可例其餘¶
　　　　　字(鼎/卿)　(小名/鼎)　(小字/  金)　第鼎一　具慶下¶
　　第一名年三十三七月五日寅時生治易一舉¶
　張鎮孫　外氏何　　娶蔡　　兄弟¶
　　　　　曽祖元貴　祖機　　父南仲¶
　　　本貫廣州南海縣城南廂髙祖朝請大夫為戶¶
　　　　　字(實/翁)　(小名/文舉)　(小字/用之)　第八十　永感下¶
<pb:KR3j0136_WYG_031-33a>¶
　　第二名年三十九八月二十二日生治賦(鄉請初/免舉)¶
　杜文甫　外氏姚　　娶陸(繼/郟)　兄竒縉雲主學¶
　　　　　曽祖侁　　祖芑　　父一桂故通直¶
　　　　　本貫台州臨海縣¶
　　　　　字(宜/之)　(小名/方中)　(小字/鍾真)　第正(十/二)　具慶下¶
　　第三名年二十七九月日時生治賦一舉¶
　陳　鉞　外氏戴(繼/湯)　娶計　　兄某貢成均弟某¶
　　　　　曽祖思濟　祖紀　　父應奎貢成均¶
<pb:KR3j0136_WYG_031-33b>¶
　　　　　本貫太平州當塗縣慈湖鄉化龍里¶
第二甲共三十九人¶
第三甲共七十七人¶
第四甲共一百九十八人¶
第五甲共一百七十一人¶
特奏名第一名呉清伯附第五甲(建寜府政/和縣人)¶
登科五百二人不能盡録姑載三魁姓名于前則五百¶
名可以類推葢亦存古之意云爾革命以來不能存此¶
<pb:KR3j0136_WYG_031-34a>¶
者多矣賈氏子猶存此録乃其二父曰昌忠曰純孝者¶
俱以辛未登科故有此也其本貫乃蜀之懐安軍金堂¶
縣人兄弟皆治書中選可謂盛事其子今寓南劔城内¶
之紫洲嶺云方今武功既著文治將興吾黨之士其摩¶
厲以須他日賓興將見代有偉人出為吾道重此理之¶
必至者也慎毋廢學自暴自棄云¶
　凝于友人家獲見紹興十八年同年小録其年朱元¶
　晦先生登科乃科名以人重也但前缺二張未睹科¶
<pb:KR3j0136_WYG_031-34b>¶
　詔耳附録于後以備參考(按紹興十八年至咸淳/七年歴一百二十四年)¶
紹興十八年二月十二日鎖院¶
敇差¶
　知貢舉¶
　　左朝奉郎權尚書吏部侍郎兼權直學士院邉智¶
　同知貢舉¶
　　左朝奉郎權尚書禮部侍郎兼權吏部侍郎周¶
　　左奉議郎守右正言兼崇政殿説書巫　伋¶
<pb:KR3j0136_WYG_031-35a>¶
　參詳官¶
　　左朝奉大夫鄭　鬲¶
　　左朝散郎行司農寺丞周莊仲¶
　　左朝散郎行國子監丞兼權尚書吏部員外郎沈¶
　　　虚中¶
　　左朝散郎周　林¶
　　左承議郎行秘書省正字兼提舉秘書省編定書¶
　　　籍官兼權尚書禮部員外郎葛立方¶
<pb:KR3j0136_WYG_031-35b>¶
　　左承奉郎充御史臺主簿陳　䕫¶
　　左奉議郎行太常寺主簿兼權秘書省校勘書籍¶
　　　官林大鼐¶
　　左承議郎行宗正寺主簿王　葆¶
　㸃檢試巻官¶
　　左朝請大夫監尚書六部門兼權尚書兵部員外¶
　　　郎張　頡¶
　　左朝請大夫監登聞檢院余　仟¶
<pb:KR3j0136_WYG_031-36a>¶
　　左朝奉郎行太常博士蔡　宰¶
　　左從事郎充詳定一司敇令所刪定官丁婁明¶
　　左承議郎新行國子監丞權監都進奏院李　諃¶
　　左宣教郎諸王宫大小學教授兼權秘書省校勘¶
　　　書籍官葉　綝¶
　　左宣教郎皇太后宅教授秦從周¶
　　左迪功郎守大理評事蔡　塤¶
　　左朝奉郎行大府寺主簿余賔興¶
<pb:KR3j0136_WYG_031-36b>¶
　　左承議郎榦辨諸司審計司湯允恭¶
　　左承議郎郭彦參¶
　　左承議郎黄汝能¶
　　左奉議郎主管官告院章　复¶
　　左宣教郎祝　閔¶
　　左宣教郎錢　宻¶
　　左宣教郎元　益¶
　　左宣義郎王　悦¶
<pb:KR3j0136_WYG_031-37a>¶
　　左迪功郎臨安府府學教授何　溥¶
　　左從事郎知臨安府仁和縣事方升之¶
　　左迪功郎權臨安府北郭紅亭稅塲孫良輔¶
二月十八日十九日二十日引試詩賦論策三塲¶
二月二十二日二十三日二十四日引試經義論策三塲¶
别試¶
　考試官¶
　　左朝請郎殿中侍御史兼崇政殿説書余堯弼¶
<pb:KR3j0136_WYG_031-37b>¶
　㸃檢試巻官¶
　　左承奉郎樞宻院編修官林　機¶
　　左承議郎榦辨行在諸司糧料院謝邦彦¶
　　左奉議郎就差監行在左藏東庫鍾世明¶
　　左從事郎監行在雜賣塲鮑　同¶
二月二十三日引試¶
御試¶
敇差¶
<pb:KR3j0136_WYG_031-38a>¶
　初考官¶
　　左朝議大夫權尚書禮部侍郎兼直學士院沈　該¶
　　左朝散大夫尚書右司員外郎兼玉牒所檢討官¶
　　　呉　栗¶
　　左奉議郎守尚書祠部員外郎陳成之¶
　覆考官¶
　　左朝散郎權尚書户部侍郎李朝正¶
　　左宣教郎守尚書司封員外郎湯思退¶
<pb:KR3j0136_WYG_031-38b>¶
　　左奉議郎守尚書司勲員外郎沈　介¶
　詳定官¶
　　左朝奉郎試工部尚書詹大方¶
　　左朝奉郎監察御史張　杞¶
　　左宣教郎大學博士王之望¶
　編排官¶
　　左中大夫新除尚書户部侍郎兼權兵部侍郎李¶
　　　椿年¶
<pb:KR3j0136_WYG_031-39a>¶
　　左朝請郎殿中侍御史兼崇政殿説書余堯弼¶
　初考㸃檢試巻官¶
　　左從事郎詳定一司敕令所刪定官吳武陵¶
　覆考㸃檢試巻官¶
　　左文林郎秘書省正字兼提舉秘書省編定書籍¶
　　　官孫仲鰲¶
　續承指揮添差到對讀畢充初覆考同共考校¶
　　左朝散郎通判臨安軍府事黄　衮¶
<pb:KR3j0136_WYG_031-39b>¶
　　左宣議郎諸王宫大小學教授曹　筠¶
　　左承議郎榦辨行在諸司糧料院謝邦彦¶
　　左奉議郎監行在左藏東庫鍾世明¶
　　左從事郎監行在雜賣塲鮑　同¶
　　左從政郎主管尚書刑工部架閣文字詹¶
紹興十八年同年小録(凝按原刻此/九字大書)¶
四月十七日¶
　皇帝御集英殿唱名賜狀元王佐以下及第出身同¶
<pb:KR3j0136_WYG_031-40a>¶
　出身共三百三十人釋褐當月十八日赴¶
　期集所¶
糾彈¶
　　江賓王　鍾離松　葛　邵¶
牋表¶
　　俞處約　陳　豐　陸升之　俞光疑　莫　汲¶
主管題名小録¶
　　何　騰　何欽承　劉安世　程千里　田興宗¶
<pb:KR3j0136_WYG_031-40b>¶
　　葉謙亨　柴　衛　韓彦直　張宗元¶
掌儀¶
　　萬　介　徐　履¶
典客¶
　　余彦廣　朱　登¶
掌計¶
　　蕭　肅¶
掌器¶
<pb:KR3j0136_WYG_031-41a>¶
　　潘觀國¶
掌膳¶
　　張　頴¶
掌酒果¶
　　王允功¶
監門¶
　　方　顔　袁富文¶
四月二十六日依¶
<pb:KR3j0136_WYG_031-41b>¶
　　令賜錢一千七百貫(凝按原/刻有偽)¶
四月二十九日¶
　朝謝¶
五月初二日就法慧寺拜¶
　　黄甲叙同年¶
五月初五日赴國子監謁謝¶
　　先聖¶
　　先師¶
<pb:KR3j0136_WYG_031-42a>¶
　　鄒國公¶
五月(闕/)　日立題名石刻于禮部¶
　　　貢院¶
　　　賜狀元王佐等聞喜宴于禮部¶
　　　貢院¶
　第一甲王佐字宣子小名千里小字驥兒¶
　　　　年二十九月初一日生外氏葉¶
第一人　具慶下　第五十八　兄弟五人　(一舉氏/娶髙)¶
<pb:KR3j0136_WYG_031-42b>¶
　曽祖仁(故不/仕)　祖忠(故不/仕)　父俊彦(現任左迪功郎/鎮江府教授)¶
　　　　本貫紹興府山隂縣禹都鄉廣陸里父為户¶
　右迪功郎董徳元字體仁小名丙哥小字長壽¶
　　　　年五十三十月初五日生外氏曾¶
第二人　永感下　第七十七　兄弟二人　(六舉氏/娶曽)¶
　　　　曽祖倚(故都官/員外郎)　祖蒙休(故不/仕)父奬(故不/仕)¶
　　　　本貫吉州永豐縣雲葢鄉善和里曽祖為户¶
　和州助教陳孺字漢卿小名叔頑小字石老¶
<pb:KR3j0136_WYG_031-43a>¶
　　　　年三十一十一月初十日生外氏湯¶
第三人　具慶下　第四十　兄弟二人　(一舉氏/娶饒)¶
　　　　曽祖徳明(故不/仕)　祖世京(故不/仕)　父策(未/仕)¶
　　　　本貫撫州臨川縣西團鄉文公坊父為户¶
　凝按三魁俱照原式抄録其餘不能盡載姑存總數于后¶
第一甲十人¶
第二甲十九人¶
第三甲三十七人¶
<pb:KR3j0136_WYG_031-43b>¶
第四甲一百二十二人¶
第五甲一百四十二人¶
特奏名一人¶
　第五甲朱熹字元晦小名沈郎小字季延¶
　　　　年十九九月十五日生外氏祝¶
第九十人偏侍下　第五一　兄弟無人　(一舉氏/娶劉)¶
　　　　曽祖徇(故不/仕)　祖森(故贈承/事郎)　父松(故任左/承議郎)¶
　　　　本貫建州建陽縣羣玉鄉三桂里父為户¶
<pb:KR3j0136_WYG_031-44a>¶
　凝按是年登科者三百三十一人惟朱晦菴先生卓¶
　絶千古傳於後世科名之重人歟抑人之重科名也¶
　特附于此以志景仰云¶
　¶
　¶
　¶
　¶
　¶
<pb:KR3j0136_WYG_031-44b>¶
　¶
　¶
　¶
　¶
　¶
　¶
　¶
　隱居通議卷三十¶
